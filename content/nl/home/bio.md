---
date: '2022-02-02T00:00:00'
draft: false
title: Biografie
subtitle: ''
widget: blank
headless: true
weight: 3
design:
  columns: '1'
  background: {}
  spacing: {}
advanced:
  css_style: ''
  css_class: ''
---

Mijn naam is Rozemarijn van Dijk en ik ben postdoctoraal onderzoeker en onderwijsassistent aan de Universiteit van Gotenburg. Naast mijn academisch werk ben ik een groot liefhebber van vogels kijken, kaas ontdekken (en vooral eten), naar podcasts luisteren en boeken lezen. Op deze website geef ik een overzicht van mijn onderzoek en enkele andere activiteiten.

In 2013 ben ik gestart met de bachelor Politicologie aan de Universiteit Leiden, waar ik cum laude ben afgestudeerd. Tijdens mijn bachelor liep ik stage bij het [Sociaal en Cultureel Planbureau](https://www.scp.nl/), waar mijn interesse voor sociaalwetenschappelijk onderzoek werd aangewakkerd. Daarna volgde ik de research master Political Science and Public Administration, die ik in 2019 cum laude afrondde. Vervolgens deed ik mijn doctoraat aan de Universiteit Antwerpen. Mijn proefschrift, getiteld [From Ambition to Admission. The Recruitment of Women in Politics](https://repository.uantwerpen.be/docman/irua/676ae5motoMbe) werd begeleid door [prof. dr. Petra Meier](https://www.uantwerpen.be/nl/personeel/petra-meier/) en [prof. dr. Joop van Holsteyn](https://www.universiteitleiden.nl/medewerkers/joop-van-holsteijn#tab-1). 

Mijn onderzoek richt zich op de ondervertegenwoordiging van vrouwen in de politiek en de rol die partijen daarbij spelen. Daarnaast werk ik aan een project over politiek geweld en de (gegenderde) effecten daarvan op politieke participatie.

Naast onderzoek ben ik ook onderwijsassistent. Ik ondersteun professoren bij het organiseren van hun vakken, geef gastcolleges over onder andere Gender en Politiek en Partijdemocratie, en begeleid een seminarie over Gender en Politiek. Afgelopen jaren begeleidde ik ook verschillnde leeronderzoeken over gender binnen de lobbywereld en LGBTQ+ belangengroepen.

Omdat sociaalwetenschappelijk onderzoek meer is dan academische publicaties, probeer ik mijn werk ook toegankelijk te maken voor een breder publiek, onder andere via blogs en opiniebijdragen.

